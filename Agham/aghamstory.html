<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../story.css" />
    <title>Agham</title>
  </head>
  <body style="background-image: url(./3649627.jpg)">
    <div style="position: fixed; left: 1em">
      <h2 class="back"><a href="../mgapaksa.html">&lt; Bumalik</a></h2>
    </div>
    <h1 style="text-align: center">Ang Paglalakbay ni Cell</h1>
    <div style="display: flex; justify-content: center">
      <div class="white-card">
        <p>
          Ako si Cell, isang maliit na Selula. Ito ang aking buhay bilang isa sa
          mga kasangkapan ng katawan ng mga tao! Tuwing umaga ako’y gumigising
          para paghandaan ang proseso ng pagpapadami o sa madaling salita ang
          “cell cycle.”
        </p>
        <p>
          Ang unang destinasyon na ating pupuntahan ay ang Gap 1 sa Interphase,
          kung saan dito lumalaki ang mga katulad ko at binibigyan ng sustansya
          at enerhiya! Andito rin nga pala ang aking mga kaibigan na sina Celula
          at Ella, si Celula ay makikitang palaging nakikipaglaro sa iba’t ibang
          kapwa namin habang si Ella ay hindi pala-kausap.
        </p>
        <p>
          Tara at kausapin natin sila bago tayo tumungo sa tsekpoint. “Ella!
          Celula! Kamusta kayo!” tumingin naman sakin ang dalawa, ngiting-ngiti
          na tumalon papunta saakin si Celula ngunit si Ella ay lumakad lang
          nang mahinahon. “Mabuti naman kami Cell! Mukhang p’wede ka ng
          makapasok sa yugtong S.” saad niya habang nakakapit silang dalawa sa
          akin. “Pupunta na ba kayo roon? Tara at sabay na tayong pumunta?” “O
          sige! Tara na!!!” Sabay-sabay kaming naglakbay papunta sa tsekpoint
          para makapunta ng yugtong S, ngunit kami ay nangambala dahil mayroon
          palang nagbabantay! Hala!
        </p>
        <p>
          Nilapitan muna ni Celula ang nagbabantay na ngalan ay Cyclin at ang
          kaniyang kasama na si CDK o Cyclin-Dependent Kinases. “Maaari po ba
          kaming lumipat ng destinasyon?” tanong ni Celula sa dalawang bantay.
          Tinignan kami ni CDK at parang siya ay may nililista sa kaniyang tsek
          list. Tinuro naman ni Cyclin si Ella at napatingin naman ako sa kaniya
          habang nagsasalita ang bantay, “Hindi siya p’wede dito. Ang kaniyang
          laki ay masyadong maliit pa para makapunta dito. Pumunta ka muna doon
          habang hindi ka pa lumalaki.” sabay turo niya sa gilid niya na may
          nakasulat na G0. Ako naman ay napalapit kay Ella at niyakap ito ng
          mahigpit bago ito tumungo sa G0 kung saan siya magpapagaling at para
          lumaki pa para sa kailangan makamit para lumipat.
        </p>
        <p>
          Binuksan ni CDK ang lagusan namin papuntang yugtong S, sabay kaming
          pumunta ni Celula dito. Ang yugtong ito ay kilala sa paghahati o
          pagkopya ng aking DNA. Habang naglalakbay kami, biglang nawala sa
          aking tabi si Celula, naku! Asan na iyon?! Tumingin ako sa kaliwa’t
          kana’n, parang wala namang nandito…
        </p>
        <p>
          Nawawala ata ako?! Sandali nga lang, parang may pagbabago na nagaganap
          sa aking katawan! Pagkatingin ko sa gilid, nakita ko ang aking sarili
          at ito’y nagulat din. “Sino ka?!” “Ikaw muna, sino ka?!” Kamukha niya
          ako. Ayun! Kaya pala, ito nga pala yung yugto kung saan ang DNA ko ay
          kokopyahin niya ang sarili para gumawa ng parehas ko. Ay sandali ulit!
          Nawala ang aking sarili?! Siguro dahil hindi pa tapos ang pag-gawa sa
          kaniya at kinopya pa lamang ngayon ang aking DNA.
        </p>
        <p>
          Habang naglalakad ako, may nakita akong malaking lagusan ulit!
          Puntahan natin baka makita ko na si Celula. Nandito na ako at
          pagtingin ko sa itaas may nakasulat na Gap 2. Nasa Gap 2 na ako!
          Katulad lamang nito ang Gap 1 at pinaghahanda lang tayo nito. Lumipas
          ang matagal na oras at parang ako’y lumaki ulit dahil sa sustansiya na
          nakuha ko! Ipapagpatuloy ko na ang paglalakbay!
        </p>
        <p>
          Nakarating nako sa pangalawang tsekpoint! Nandito ulit ang mga
          taga-bantay, habang ako’y nakapila, may sumabay sa akin na mukhang may
          sira ang kaniyang pagkokopya ng sarili. Nung siya ay nasa unahan na,
          hindi siya pinapasok at ito lamang ang sinabi sa kaniya “May sira ang
          DNA mo. Maghintay ka muna dito upang magawan ng paraan yan.” Buti
          nalang ako’y walang masyadong mali sa pagkokopya kanina! Ako’y
          pinapasok na ng bantay at ako naman ngayon ay tutungo na sa M-phase!
        </p>
        <p>
          Ngayon ako’y nasa Prophase ng Mitosis na, kung saan ako’y nagbabago na
          ng anyo, at ang mga chromatid ay nagsimula nang makilala. Habang ako’y
          naglalaro, ang aking mga chromatids sa loob ay lumilipat na at umaayos
          ng pwesto sa Prometaphase. Nag-align na ang aking mga chromatids sa
          loob at ito ay matatawag na Metaphase dahil sa pagposisyon ng mga ito
          sa gitna at yung spindle microtubules ay lumilinya na sa kanila. Bago
          pa naman tayo umusad sa Anaphase, may tsekpoint ulit na dadaanan.
        </p>
        <p>
          Ako’y nakarating sa tsekpoint na tawag ay Spindle tsekpoint, kung saan
          tinitignan nung bantay kung ako ba ay walang naganap na maling proseso
          sa aking katawan at kung ang mga chromatids ko ay nakaugat pa sa
          Spindle Microtubules. Ang swerte ko dahil palagi akong nakaka-usad sa
          tsekpoint! Mayroon kasing nauna sa akin pero ang kaniyang chromatids
          ay hindi tama ang pagkakahiwalay.
        </p>
        <p>
          Ang aking katawan ay tumutungo na sa Anaphase, Kung saan ang
          chromatids ko ay humiwalay na sa pair niya at pinaghiwalay ng spindle
          microtubules. Pagkatapos nito ang aking katawan ay papunta na sa
          Telophase, nandito naman ang pagkaka-duplicate na ng aking mga parte
          sa aking katawan.
        </p>
        <p>
          Ngayon naman ako ay tutungo na sa Cytokinesis, asan na kaya sina
          Celula at Ella? Nakapag-divide kaya sila? Ako’y nakatunganga na lamang
          dahil sa puno ng pag-iisip tungkol sa mga kaibigan, hindi ko namalayan
          na ako’y dalawa na pala! Nahati sa dalawa ang aking cytoplasm kung
          saan yung na-duplicate na DNA at Parte ng katawan ko ay nasa kabila ko
          na! Tumingin ako sa kaniya at sinabi “Ako ba ay ikaw?” “Oo, ikaw ay
          ako” napatawa naman kami at sabayang naglakad ang aming sarili.
          Mayroong naka-bangga samin ng sarili ko at kami ay napatingin. Hindi
          kami makapaniwala…Sina Celula at Ella yon! At naging matagumpay ang
          pag-didivide nila!! Sinundan namin sila at doon kami nagusap-usap
          muli! Bukas kami naman ay babalik sa G0! Dahil ito ay isang proseso ng
          pagpapadami namin!
        </p>

        <h2>Panaginip ko sa utak?!</h2>
        <p>
          Nakapagtaka ka na ba kung paano gumagana ang utak ng isang tao?
          Napatanong ako sa aking sarili habang kasama ang aking kaibigan
          papunta sa sinehan. Hindi ba parang nakaka-gulo ng isipan ang
          pagtataka kung paano niya ba ginagawa ang kaniyang trabaho? Kung saan
          parang naka-upo lamang siya sa loob ng bungo ko, iniisip lahat ng mga
          bagay, kung tutuusin parang gumagana na nga siya ngayon dahil ako’y
          nag-iisip at buhay pa…
        </p>
        <p>
          Habang naglalakad papunta sa aming paroroonan, nadatnan ko ang isang
          pusa sa gitna ng kalsada. Syempre, ako’y napatakbo para kunin ito.
          Buti nalang walang sasakyan na paparating. Ang pusang niligtas ko sa
          muntik na katapusan niya ay nasa aking mga kamay na habang ang
          kaibigan ko ay nakatingin sakin. “Te, namumula ka…” ngayon ko lang
          naramdaman ang pagbilis ng tibok ng puso ko dahil sa ginawa kong
          pagligtas sa pusa. Siguro gawa ito ng….cere…bellum? O kaya ng
          cerebrum?
        </p>
        <p>
          Sa sandaling ito, kami ng kaibigan ko ay naka-pasok na sa sinehan,
          kung saan kami’y manonood ng pelikula ngunit hindi ko alam ang aming
          papanoorin. Iniwan ko na kanina ang pusa na niligtas ko sa labas ng
          sinehan. Sa pagka-upo ko sa loob ng sinehan, sinalubong ako ng
          malaking telebisyon at ang pinapalabas nito ay ang “You-tak” ito ay
          tungkol sa ating utak.
        </p>
        <p>
          Habang ako’y nakaupo, parang nararamdaman ko ang aking utak ay
          gumagalaw at ayun! Ako’y nakatulog na…ngunit! Ako’y nanaginip?
          Nakikita ko ang aking utak na nagsasalita, at nahahati siya sa tatlo?
          “Kamusta tao! Ako ang cerebrum, ang pinaka malaking parte ng iyong
          utak!” ani nito habang tinutulak ako papunta sa isang modelo ng isang
          console. “Ako ang nag-uutos sa mga pag-galaw mo, katulad nung kanina
          kung saan tinakbo mo ang kalsada para iligtas ang pusa na malapit sa
          panganib.” Nakita ko sa malaking telebisyon na nasa harap ng console
          ang pangyayari na naganap kanina.
        </p>
        <p>
          “Alam mo ba na ang utak mo ay 60% fat at 40% kombinasyon ng tubig,
          protein, carbohydrates at asin. Hindi siya parte ng ating kalamnan.”
          sabay tawa ni cerebrum pagkatapos banggitin ang huli habang papunta ng
          ibang lugar. Nakita ko sa kwarto na pinuntahan namin ang mga
          pangyayari na gawa ni cerebrum lalo na ang pag-iba ng temperatura ng
          aking katawan, parang…mali ata ang sinabi nito? Sa makikita ko siya
          rin ang nag-kokontrol ng aking mga pagsasalita, pagbabasa, at
          pagiisip? Siguro nakalimutan niya lang…
        </p>
        <p>
          Tumungo naman kami sa susunod na estasyon at doon may nakita akong
          maliit na parang walnut. “Ito nga pala si cerebellum! Siya ang
          nag-kokontrol sa iyong boluntaryong paggalaw ng kalamnan at upang
          mapanatili ang postura, at balanse ng iyong katawan!” ani ni cerebrum
          habang tinuturo si cerebellum. “Kamusta! Alam mo ba isa ako sa may mga
          pinaka importanteng papel kapag nakikipag-usap ka? Kasi nai-uutos kong
          pansinin mo nang maiigi ang kinakausap mo at ang pag-galaw ng iyong
          mga mata.” Napatango nalang ako dahil mukhang pupunta na kami sa
          susunod na kwarto.
        </p>
        <p>
          Ang susunod na kwarto na ipinakita ni Cerebellum ay nagpapakita ng
          kaniyang mga parte sa aking buhay sa malaking telebisyon. Noong
          nakikipag-usap ako sa kaibigan ko at hanggang sa pag-tingin ko sa
          iba’t ibang bagay sa paligid lalo na sa pagbabalanse ng aking katawan.
          “Tara! Ipapakilala ko sayo si Brainstem!” banggit ni cerebellum habang
          naglalakad palayo sa akin.
        </p>
        <p>
          Pagdating ko sa pinuntahan ni Cerebellum, doon ko nakita ang isang
          parang makapal na tangkay. “Ito si Brainstem! Siya ang gitna ng iyong
          utak! Ito ang nagko-konekta kay cerebrum, ako, at sa spinal cord!”
          Napatingin ako sa kwarto ng estasyon niya at nakita ko ay mayroon pa
          siyang ibang kasama dito. Tinignan ako ni Brainstem at sinabi, “Sila
          si pons, midbrain at medulla oblongata.” sumabat naman sa usapan si
          Cerebellum, “Ang papel ni Brainstem at ang mga yun ay ang paghinga,
          kamalayan, presyon ng dugo, tibok ng puso, at pagtulog.”
        </p>
        <p>
          “Konektado ang lahat ng mga ugat mo sa utak mo, at lahat yon ay
          inuutusan namin kung ano ang gagawin.” Ani ni Brainstem. Hinatid na
          ako nila sa isang pintuan kung saan tinulak ako?! Buti nalang ay
          nagising agad ako! Pagkagising ko, ang malaking telebisyon sa sinehan
          ay kakapatay lang ng ilaw at ang kaibigan ko sa tabi ay nakatingin
          sakin ng masama. “Nakatulog ka yata?” Sabay tawa nito habang kinukuha
          na niya ang mga gamit. “Nanaginip lang ako…” “At anong panaginip ito?”
          “Wala, tungkol lang sa mga papel na ginagampanan ng utak ko.” Natulala
          nalang sa akin ang kaibigan ko pagkatapos kong sabihin ito. Napatawa
          na lamang siya ulit at niyaya akong bumalik na sa bahay.
        </p>

        <h2>Pano natin ito wawakasan?</h2>
        <p>
          Isang araw, may tatlo na magkakaibigan na nakakita ng isang
          inabandonang ospital sa gitna ng kagubatan. Ang kaibigan nila na si
          Maria ay ayaw pumasok dahil baka maistorbo nila ang mga namamayapang
          espirito na nandito. Habang si Jose naman ay walang pake sa kaniyang
          sinabi at patuloy na pumasok dito, si Maymay naman ay sinundan ito.
          Matatalino naman silang magkakaibigan ngunit na iimpluwensiyahan lang
          talaga ni Jose sa mga katarantaduhan.
        </p>
        <p>
          Nahanap nila sa loob ng ospital ang isang laboratoryo na puno ng iba’t
          ibang gamit. Si Jose ay lumapit sa isang makinarya na sira-sira,
          habang hindi nakikita ng mga kaibigan niya ito, ginawa niya na ng
          paraan para iayos ito. Tinawag nang tinawag ni Maria si Jose, kung
          nasaan man ito. Ngunit si Maymay lamang ang nakahanap sa kanilang
          kaibigan, “Huy! Wag mo pakialaman yan!!” sigaw nito habang paparating
          na si Maria para pagsabihan ang makulit na kaibigan. Habang nagaaway
          si Maria at Jose dahil sa kaniyang ginagawang pakikialam, si Maymay ay
          tinignan ang makinaryang ito at parang sumisindi ata ito. Nagkaroon ng
          ilaw ang makinarya at biglang kinuha ang tatlo.
        </p>
        <p>
          “Asan na tayo?!?” “Ba’t parang naiba ang ating landas?” Ani ng dalawa,
          habang nakatulala si Maymay sa nakikita. Mayroong mga nagproprotesta
          sa tapat ng isang gusali, at ang mga tao ay may hawak ng mga plakards
          kung saan ito ay tungkol sa pagtigil ng paggamit ng fossil fuels at
          pagtatapon sa kapaligiran. Tinanong ni Maymay ang isang
          nagpro-protesta at sinabi, “Kuya, anong taon na po ba ngayon?” “Aba
          iha, 1999 na ngayon.” Nanlaki ang mata ng tatlong magkakaibigan at
          nagtinginan sa isa’t isa, parang may parehas na iniisip, ‘Napunta tayo
          sa nakaraan!’
        </p>
        <p>
          Nagsi-ikot ikot sila sa kanilang paligid, tinitignan ang bawat tao.
          Nagtanong si Jose sa isang nagpro-protesta tungkol sa kanilang
          ginagawa at sinagot na lamang siya ng, “Iho, alam mo bang nasisira na
          ating kapiligiran? Kung titignan mo lalong umiinit at tumitindi ang
          lamig, hindi ganito ka-init dati! Dulot ito ng mga pagtatapon at
          pagwawasak natin sa anyong tubig at anyong lupa! Kasama na iyang usok
          na yan nakakasira.” Naka-ilang tanong ang tatlo bago nila napagtanto
          na matagal na ang isyu na ganito tungkol sa ating kapaligiran at sa
          klima. Bumalik sila sa makinarya na nagdala sakanila dito at binuksan
          ito upang pumunta sa kinabukasan.
        </p>
        <p>
          Naglakbay sila patungo sa kinabukasan, at pagkadating nila doon, hindi
          maganda ang kinalabasan. Nagtakip ng ilong si Maria at Maymay dahil sa
          sobrang mabahong amoy. Paglabas nila ng makinarya, nakita nila ang mga
          gusali ay mga nagiba na at lalo na ang paligid, puno ng basura at
          nakalubog ang mga ito sa katubigan. Ang klima naman sa lugar ay hindi
          mawari dahil parang sobrang init at lamig dito. Nalaman nila sa ibang
          mga nakaligtas na nung nakaraang buwan lamang ay binaha sila dahil sa
          malakas at matinding panahon na dulot ng kapabayaan ng mga tao.
        </p>
        <p>
          Bumalik na lamang sila sa sariling taon ang tatlo dahil sa kanilang
          mga nalaman, malungkot at ‘di mawari. Umalis na sila sa inabandonang
          ospital na kung saan sila dinala nung makinarya. Habang naglalakad
          sila paalis ng kagubatan, nagsalita si Maria “Paano kung…sabihan na
          natin ang ating mga kababata tungkol sa tamang pag-tatapon at
          pag-gamit ng mga mapagkukunan?” tumango naman ang dalawa, bumalik ang
          ngiti sa kanilang mga mukha dahil sa maaaring paraan para hindi
          mangyari ang magaganap sa kinabuksan.
        </p>
        <p>
          Pagkabalik nila, nag-isip na agad sila ng mga p-pwedeng gawin para
          maisaayos ang tamang trato sa kapaligiran. Lalo na sa paggamit nito.
          Pumunta agad sila ng kanilang mga magulang at ipinaliwanag ang mga
          ito, hangga’t sa pinapunta na sila ng paaralan kung saan sumang-ayon
          ang kanilang mga magulang na kausapin ang mga guro tungkol sa isyu na
          ito. Ipinaliwanag ni Maria sa kaniyang mga guro at kaklase ang ibig
          sabihin ng climate change at polusyon, “Ang climate change po ay ang
          pangmatagalang pagbabago sa temperatura at mga pattern ng panahon.
          Normal lang po ito dati ngunit dahil nga po sa pag-aabuso ng mga tao
          katulad po ng paggamit ng fossil fuels na napupunta sa ating
          kapaligiran, lalong tumitindi po ang mga kaganapan sa ating klima.”
          Itinuloy naman ni Jose kung saan sinabi niya na, “Dahil rin po sa
          polusyon kung bakit maaaring mamamatay ang mga hayop na nakatira sa
          kapaligiran at hindi lang po iyon, kasama na po dito ang mga halaman
          at puno. Kailangan po natin na wakasan ang mga gawi po nating
          nakakasira sa kalikasan.” at winakasan ni Maymay ng, “ Gumawa po tayo
          ng mga nagpapanatili sa ating kalikasan upang umunlad po ito at hindi
          mawasak, tulungan niyo po kami upang masolusyonan ang mga isyu natin
          na ganito upang hindi po tayo magsisi sa huli.”
        </p>

        <div style="text-align: center">
          <a href="./aghamtest.html">
            <button class="test-button">Simulan ang Pagsusulit</button>
          </a>
        </div>
      </div>
    </div>
  </body>
</html>
